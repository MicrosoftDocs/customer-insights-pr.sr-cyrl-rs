---
title: Извоз Customer Insights података у AdRoll
description: Сазнајте како да конфигуришете везу са услугом AdRoll.
ms.date: 02/15/2021
ms.reviewer: mhart
ms.service: customer-insights
ms.subservice: audience-insights
ms.topic: conceptual
author: pkieffer
ms.author: philk
manager: shellyha
ms.openlocfilehash: 6fedd549c2e7de362f36e3fb23d363200bb92a04
ms.sourcegitcommit: d24e52150fe5a4fab45128e12d6a03637771d9b9
ms.translationtype: HT
ms.contentlocale: sr-Cyrl-RS
ms.lasthandoff: 03/19/2021
ms.locfileid: "5697092"
---
# <a name="connector-for-adroll-preview"></a>Конектор за AdRoll (верзија за преглед)

Извезите сегменте обједињених профила клијената у AdRoll и користите их за оглашавање. 

## <a name="prerequisites"></a>Предуслови

-   Имате [AdRoll налог](https://www.adroll.com/) и одговарајуће акредитиве администратора.
-   [Конфигурисали сте сегменте](segments.md) у увидима о корисницима.
-   Обједињени профили клијената у извезеним сегментима садрже поље које представља адресу е-поште.

## <a name="connect-to-adroll"></a>Повежите се са услугом AdRoll

1. Идите на **Администратор** > **Одредишта за извоз**.

1. У одељку **AdRoll** изаберите **Подеси**.

1. Дајте одредишту за извоз препознатљиво име у пољу **Име за приказ**.

   :::image type="content" source="media/AdRoll_config.PNG" alt-text="Окно за конфигурацију за везу са услугом AdRoll.":::

1. Изаберите **Прихватам** да бисте потврдили **Приватност података и усаглашеност**.

1. Изаберите **Повежи се** за иницијализацију везе са услугом AdRoll.

1. Изаберите **Потврдите идентитет у услузи AdRoll** и наведите своје акредитиве администратора за AdRoll. 

1. Изаберите **Додајте себе као корисника за извоз** и обезбедите своје акредитиве за Customer Insights.

1. Унесите свој **ID AdRoll оглашавача** [који може да се оглашава у услузи AdRoll](https://help.adroll.com/hc/en-us/articles/212011838-Advertiser-Profiles).

1. Изаберите **Следеће** да бисте конфигурисали извоз.

## <a name="configure-the-connector"></a>Конфигурисање конектора

1. У одељку **Подударање података**, у пољу **Адреса е-поште** изаберите поље у обједињеном профилу клијента које представља е-адресу клијента. То је потребно за извоз сегмената у AdRoll.

1. Изаберите сегменте које желите да извезете. Изаберите сегмент са најмање 100 чланова. Не можете извозити мање сегменте. Поред тога, максимална величина сегмента за извоз је 250.000 чланова по извозу. 

1. Изаберите ставку **Сачувај**.

## <a name="export-the-data"></a>Извоз података

Можете да [извезете податке на захтев](export-destinations.md). Извоз ће се такође покренути са сваким [планираним освежавањем](system.md#schedule-tab).

## <a name="known-limitations"></a>Позната ограничења

- У услугу AdRoll можете да извезете укупно до 250.000 профила по извозу.
- У AdRoll не можете да извезете сегменте са мање од 100 профила. 
- Извоз у AdRoll је ограничен на сегменте.
- Извоз до 250.000 профила у AdRoll може да потраје до 10 минута. 
- Број профила које можете да извезете у AdRoll зависи од и ограничен је вашим уговором са компанијом AdRoll.

## <a name="data-privacy-and-compliance"></a>Приватност података и усаглашеност

Када омогућите да Dynamics 365 Customer Insights преноси податке у AdRoll, дозвољавате пренос података изван границе усклађености за Dynamics 365 Customer Insights, укључујући потенцијално осетљиве податке као што су лични подаци. Microsoft ће преносити такве податке по вашем упутству, али ви сте одговорни за то да AdRoll испуњава све обавезе приватности или безбедности које имате. За више информација погледајте [Изјаву о приватности компаније Microsoft](https://go.microsoft.com/fwlink/?linkid=396732).

Dynamics 365 Customer Insights администратор може у сваком тренутку да уклони одредиште за извоз како бисте престали са коришћењем ове функционалности.
