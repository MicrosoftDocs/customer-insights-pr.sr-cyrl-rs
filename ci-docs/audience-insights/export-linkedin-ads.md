---
title: Извоз Customer Insights података у LinkedIn Ads
description: Сазнајте како да конфигуришете везу и извозите у LinkedIn Ads.
ms.date: 05/12/2021
ms.reviewer: mhart
ms.service: customer-insights
ms.subservice: audience-insights
ms.topic: conceptual
author: pkieffer
ms.author: philk
manager: shellyha
ms.openlocfilehash: 2cfaa37fd0ac697f29665792bab27a925d8ea1eede0519d424524a7e5accbfeb
ms.sourcegitcommit: aa0cfbf6240a9f560e3131bdec63e051a8786dd4
ms.translationtype: HT
ms.contentlocale: sr-Cyrl-RS
ms.lasthandoff: 08/10/2021
ms.locfileid: "7034241"
---
# <a name="export-segments-to-linkedin-ads-preview"></a>Извоз сегмената у LinkedIn Ads (верзија за преглед)

Извезите сегменте обједињених профила клијената у LinkedIn Ads да бисте креирали подударну циљну групу. Користите подударну циљну групу за циљање предузећа и циљање контаката.

## <a name="prerequisites"></a>Предуслови

-   Имате [LinkedIn Campaign Manager налог](https://business.linkedin.com/marketing-solutions/ads) и одговарајуће акредитиве администратора.
-   [Конфигурисали сте сегменте](segments.md) у увидима о корисницима.
-   Кориснички профили у извезеним сегментима садрже поље са адресом е-поште.

## <a name="known-limitations"></a>Позната ограничења

- Можете извести до 100.000 профила по извозу у LinkedIn Ads.
- Извоз у LinkedIn Ads ограничен је на сегменте.
- Извоз до 100.000 профила у LinkedIn Ads може потрајати до 10 минута. 

## <a name="set-up-the-connection-to-linkedin-ads"></a>Подесите везу са услугом LinkedIn Ads

1. У увидима у циљне групе, идите на **Администратор** > **Везе**.

1. Изаберите **Додај везу** и бирајте **LinkedIn Ads** да бисте конфигурисали везу.

1. Дајте вези препознатљиво име у пољу **Име за приказ**. Име за приказ и врста везе описују ову везу. Препоручујемо да одаберете назив који објашњава сврху и циљ везе.

1. Одаберите ко може да користи ову везу. Ако ништа не предузмете, подразумевају се Администратори. За више информација, погледајте [Дозволите сарадницима да користе везу за извоз](connections.md#allow-contributors-to-use-a-connection-for-exports).

1. Наведите свој [ID LinkedIn Campaign Manager налога](https://www.linkedin.com/help/lms/answer/a424270).

1. Изаберите **Прихватам** да бисте потврдили **Приватност података и усаглашеност**.

1. Изаберите **Повежите се** да би се иницијализовала веза са услугом Campaign Monitor.

1. Изаберите **Потврдите идентитет помоћу услуге LinkedIn** и обезбедите своје администраторске акредитиве за LinkedIn Campaign Manager.

1. Изаберите **Додајте себе као корисника за извоз** и обезбедите своје акредитиве за Customer Insights.

1. Изаберите **Сачувај** да бисте креирали везу.

## <a name="configure-an-export"></a>Конфигурисање извоза

Извоз можете да конфигуришете ако имате приступ вези ове врсте. За више информација погледајте [Дозволе потребне за конфигурисање извоза](export-destinations.md#set-up-a-new-export).

1. Идите на **Подаци** > **Извози**.

1. Да бисте креирали нови извоз, изаберите **Додај одредиште**.

1. У пољу **Веза за извоз**, одаберите везу из одељка LinkedIn Ads. Ако не видите назив овог одељка, не постоје вам доступне везе овог типа.

1. Одаберите да ли желите да извезете податке да обавите [контакт циљање](https://business.linkedin.com/marketing-solutions/ad-targeting/contact-targeting) или [циљање компаније](https://business.linkedin.com/marketing-solutions/ad-targeting/account-targeting) у услузи LinkedIn. 

1. У одељку **Подударање података** изаберите поље у вашем обједињеном профилу клијента које представља е-адресу клијента. Потребно је да извезете сегменте у LinkedIn Ads.

1. Изаберите сегменте које желите да извезете. Публика која се подудара у услузи LinkedIn Campaign Manager аутоматски ће се креирати са називом сегмената које сте изабрали за извоз. Сваки сегмент ће резултирати засебном подударном циљном групом. 

1. Изаберите ставку **Сачувај**.

Чување извоза не покреће извоз одмах.

Извоз се покреће са сваким [заказаним освежавањем](system.md#schedule-tab). Такође можете да [извезете податке на захтев](export-destinations.md#run-exports-on-demand). 


## <a name="data-privacy-and-compliance"></a>Приватност података и усаглашеност

Када омогућите Dynamics 365 Customer Insights за пренос података у LinkedIn Ads, дозвољавате пренос података изван граница усклађености за Dynamics 365 Customer Insights, укључујући потенцијално осетљиве податке као што су лични подаци. Microsoft ће преносити такве податке по вашем упутству, али ви сте одговорни за то да LinkedIn Ads испуњава све обавезе приватности или безбедности које имате. За више информација погледајте [Изјаву о приватности компаније Microsoft](https://go.microsoft.com/fwlink/?linkid=396732).

Dynamics 365 Customer Insights администратор може у сваком тренутку да уклони одредиште за извоз како бисте престали са коришћењем ове функционалности.
