---
title: Креирање окружења и управљање њима
description: Сазнајте како се региструјете за услугу и како да управљате окружењима.
ms.date: 11/10/2020
ms.service: customer-insights
ms.subservice: audience-insights
ms.topic: conceptual
ms.reviewer: nimagen
author: m-hartmann
ms.author: mhart
manager: shellyha
ms.openlocfilehash: 010336445d0825a7ff82d1b7a65702fc12245788
ms.sourcegitcommit: 6a6df62fa12dcb9bd5f5a39cc3ee0e2b3988184b
ms.translationtype: HT
ms.contentlocale: sr-Cyrl-RS
ms.lasthandoff: 11/25/2020
ms.locfileid: "4644151"
---
# <a name="manage-environments"></a>Управљање окружењима

[!INCLUDE [cc-data-platform-banner](../includes/cc-data-platform-banner.md)]

Овај чланак објашњава како да креирате нову организацију и обезбедите окружење.

## <a name="sign-up-and-create-an-organization"></a>Региструјте се и направите организацију

1. Идите на веб-локацију [Dynamics 365 Customer Insights](https://dynamics.microsoft.com/ai/customer-insights/).

2. Изаберите **Први кораци**.

3. Одаберите жељени сценарио пријаве и изаберите одговарајућу везу.

4. Прихватите услове и одредбе и изаберите **Настави** да бисте започели креирање организације.

5. Након креирања окружења, бићете преусмерени на [Customer Insights](https://home.ci.ai.dynamics.com).

6. Користите демо окружење да истражите апликацију или креирајте ново окружење пратећи кораке у следећем одељку.

7. Када наведете подешавања окружења, изаберите **Креирај**.

8. Бићете пријављени након што је окружење успешно креирано.

## <a name="create-an-environment-in-an-existing-organization"></a>Креирајте окружење у постојећој организацији

Постоје два начина за креирање новог окружења. Можете да наведете потпуно нову конфигурацију или да копирате нека подешавања конфигурације из постојећег окружења.

Да бисте креирали окружења:

1. Изаберите симбол **Подешавања** у заглављу апликације.

1. Изаберите **Ново окружење**.

   > [!div class="mx-imgBorder"]
   > ![Подешавања окружења](media/environment-settings-dialog.png)

1. У дијалогу **Креирајте ново окружење**, изаберите **Ново окружење**.

   Ако желите да [копирате податке из тренутног окружења](#additional-considerations-for-copy-configuration-preview), изаберите **Копирај из постојећег окружења**. Видећете листу свих доступних окружења у вашој организацији, одакле можете копирати податке.

1. Наведите следеће детаље:
   - **Назив**: Унесите назив овог окружења. Ово поље је већ попуњено ако сте копирали постојеће окружење, али можете га променити.
   - **Регион**: Регион у којем је услуга примењена и хостована.
   - **Тип**: Изаберите да ли желите да креирате производно или Sandbox окружење.

2. По жељи можете одабрати **Напредна подешавања**:

   - **Сачувај све податке у**: Одређује где желите да сачувате излазне податке генерисане у услузи Customer Insights. Имаћете две могућности: **Customer Insights складиште** (Azure Data Lake којим управља Customer Insights тим) и **Azure Data Lake Storage Gen2** (ваш сопствени Azure Data Lake Storage). Подразумевано је одабрана опција Customer Insights складишта.

   > [!NOTE]
   > Чувањем података у услузи Azure Data Lake Storage, слажете се да ће подаци бити пренети и ускладиштени на одговарајућој географској локацији за тај Azure налог за складиштење, која може да се разликује од места складиштења података у услузи Dynamics 365 Customer Insights. [Сазнајте више у Microsoft центру за поузданост.](https://www.microsoft.com/trust-center)
   >
   > Тренутно се унети ентитети увек чувају у језеру података којим управља Customer Insights.
   > Подржавамо само Azure Data Lake Gen2 налоге за складиштење из исте Azure регије коју сте изабрали приликом креирања окружења.
   > Ми подржавамо само налоге за складиштење које омогућује Azure Data Lake Gen2 хијерархијски простору имена (HNS).

   - За опцију Azure Data Lake Storage Gen2, можете да бирате између опције засноване на ресурсима и опције засноване на претплати за потврду идентитета. За више информација погледајте [Повезивање увида о корисницима са Azure Data Lake Storage Gen2 налогом помоћу принципала Azure услуге](connect-service-principal.md). Назив **контејнера** се не може променити и биће „увиди о корисницима“.
   
   - Ако желите да користите [предвиђања](predictions.md), унесите URL Common Data Service инстанце у поље **Адреса сервера** у одељку **Користите предвиђања**.

   Када покренете процесе, попут уноса података или креирања сегмента, на налогу за складиштење који сте горе навели креираће се одговарајуће мапе. Датотеке података и датотеке model.json ће бити креиране и додате у одговарајуће потфасикле на основу процеса који покрећете.

   Ако креирате више окружења за Customer Insights и одлучите да сачувате излазне ентитете из тих окружења на свом налогу за складиштење, креираће се засебне фасцикле за свако окружење са ci_<environmentid> у контејнеру.

### <a name="additional-considerations-for-copy-configuration-preview"></a>Додатна разматрања за конфигурацију копија (преглед)

Копирају се следећа подешавања конфигурације:

- Конфигурације функција
- Обрађени/увезени извори података
- Конфигурација обједињавања података (мапа, подударање, спајање)
- Сегменти
- Мере
- Односи
- Активности
- Индекс претраге и филтрирања
- Одредишта за извоз
- Планирано освежавање
- Обогаћивања
- Управљање моделима
- Додела улога

Следећа подешавања се *не* копирају:

- Профили клијената.
- Акредитиви извора података. Мораћете да доставите акредитиве за сваки извор података и ручно освежите изворе података.
- Извори података из фасцикле Common Data Model и Common Data Service управљаног језера. Те изворе података ћете морати да креирате ручно, с истим називом као у изворном окружењу.

Када копирате окружење, видећете поруку потврде да је креирано ново окружење. Изаберите **Идите на изворе података** да бисте видели листу извора података.

Сви извори података ће показати статус **Потребни су акредитиви**. Уредите изворе података и унесите акредитиве да бисте их освежили.

> [!div class="mx-imgBorder"]
> ![Копирани извори података](media/data-sources-copied.png)

Након освежавања извора података, идите на **Подаци** > **Обједини**. Овде ћете пронаћи подешавања из изворног окружења. Уредите их по потреби или изаберите **Покрени** да бисте покренули процес обједињавања података и креирали обједињени ентитет клијента.

Када обједињавање података буде довршено, идите на **Мере** и **Сегменти** да освежите и њих.

## <a name="edit-an-existing-environment"></a>Уређивање постојећег окружења

Можете да измените неке детаље постојећих окружења.

1. Идите у **Администрација** > **Систем** > **Основни подаци**.

2. Изаберите **Уреди**.

3. Можете да ажурирате **Име за приказ** окружења, али не можете да промените **Регион** ни **Тип**.

4. Ако је окружење конфигурисано за чување података Azure Data Lake Storage Gen2, можете да ажурирате **Кључ налога**. Међутим, не можете променити **Име налога** ни име **контејнера**.

5. По жељи можете да ажурирате са везе кључа налога на везу засновану на ресурсима или претплати. Када их надоградите, не можете се вратити на кључ налога након ажурирања. За више информација погледајте [Повезивање увида о корисницима са Azure Data Lake Storage Gen2 налогом помоћу принципала Azure услуге](connect-service-principal.md). Не можете променити информације о **контејнеру** приликом ажурирања везе.

## <a name="reset-an-existing-environment"></a>Успостављање почетних вредности постојећег окружења

Можете да вратите окружење на празно стање ако желите да избришете све конфигурације и уклоните унете податке.

1.  Идите у **Администрација** > **Систем** > **Основни подаци**.

2.  Изаберите **Ресетуј**. 

3.  Да бисте потврдили брисање, унесите име окружења и изаберите **Ресетуј**.


## <a name="delete-an-existing-environment"></a>Брисање постојећег окружења

1. Идите у **Администрација** > **Систем** > **Основни подаци**.

1. Изаберите **Избриши**.

1. Да бисте потврдили брисање, унесите назив окружења и изаберите **Избриши**.
