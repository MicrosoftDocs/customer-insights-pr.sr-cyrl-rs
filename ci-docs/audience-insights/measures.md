---
title: Креирање и уређивање мера
description: Дефинишите мере које се односе на клијента како бисте анализирали и одражавали перформансе одређених области пословања.
ms.date: 10/15/2020
ms.service: customer-insights
ms.subservice: audience-insights
ms.topic: conceptual
author: m-hartmann
ms.author: mhart
ms.reviewer: wameng
manager: shellyha
ms.openlocfilehash: 0e214a6eb66abd27f7292db3ce2c2a6e16a8ff33
ms.sourcegitcommit: cf9b78559ca189d4c2086a66c879098d56c0377a
ms.translationtype: HT
ms.contentlocale: sr-Cyrl-RS
ms.lasthandoff: 11/03/2020
ms.locfileid: "4406876"
---
# <a name="define-and-manage-measures"></a>Дефинишите и управљајте мерама

**Мере** представљају кључне показатеље перформанси (KPI) који одражавају перформансе и исправност одређених пословних области. Увиди о корисницима пружају интуитивно искуство за изградњу различитих врста мера, користећи креатор упита који не захтева ручно кодирање или валидацију мера. Можете пратити своје пословне мере на страници **Почетак**, погледајте мере за одређене клијенте на страници **Картица клијента** и користите мере за дефинисање сегмената корисника на страници **Сегменти**.

## <a name="create-a-measure"></a>Креирање мере

Овај одељак вас води кроз креирање мере испочетка. Можете изградити мере помоћу података из више извора података који су повезани преко ентитета Клијента. Нека [ограничења услуга](service-limits.md) се примењују.

1. У увидима о корисницима идите на **Мере**.

2. Изаберите **Нова мера**.

3. Одаберите **Тип** мере:

   - **Атрибут клијента**: Једно поље по клијенту које одражава резултат, вредност или стање за клијента. Атрибути корисника креирају се као атрибути у новом системски генерираном ентитету који се зове **Customer_Measure**.

   - **Мера клијента**: Увид у понашање клијената са анализом по одабраним димензијама. Креира се нови ентитет за сваку меру, потенцијално са више записа по кориснику.

   - **Пословна мера**: Прати ваше пословне резултате и стање вашег пословања. Пословне мере могу имати два различита излаза: нумерички излаз који се приказује на страници **Почетак** или нови ентитет који ћете пронаћи на страници **Ентитети**.

4. Наведите **Име** и опционално **Име за приказ**, а затим изаберите **Следеће**.

5. У одељку **Ентитет**, изаберите први ентитет са падајуће листе. У овом тренутку, требало би да одлучите да ли су потребни додатни ентитети као део ваше дефиниције мера.

   > [!div class="mx-imgBorder"]
   > ![Дефиниција мере](media/measure-definition.png "Дефиниција мере")

   Да бисте додали још ентитета, изаберите **Додајте ентитет** и изаберите ентитете које желите да користите за меру.

   > [!NOTE]
   > Можете изабрати само оне ентитете који имају релацију са почетним ентитетом. Више информација о дефинисању релација потражите у чланку [Релације](relationships.md).

6. Опционално, можете да конфигуришете променљиве. У одељку **Променљиве**, изаберите **Нова променљива**.

   Променљиве су прорачуни који се обављају на свим изабраним записима. На пример, сабирање продајног места (POS) и продаја путем интернета за све записе ваших клијената.

7. Наведите **Назив** за променљиву.

8. У области **Израз** одаберите поље за почетак израчунавања.

9. Унесите израз у област **Израз** док бирате више поља која ће се укључити у ваш прорачун.

   > [!NOTE]
   > Тренутно су подржани само аритметички изрази. Поред тога, израчунавање променљивих није подржано за ентитете из различитих [путања ентитета](relationships.md).

10. Изаберите **Готово**.

11. У одељку **Дефиниција мере**, дефинисаћете како се изабрани ентитети и израчунате променљиве агрегирају у нову целину или атрибут мере.

12. Изаберите **Нова димензија**. О димензији можете размишљати као о функцији *групиши према*. Излаз података вашег ентитета или атрибута Мера биће груписан по свим вашим дефинисаним димензијама.

    > [!div class="mx-imgBorder"]
    > ![Изаберите агрегатни циклус](media/measures-businessreport-measure-definition2.png "Изаберите агрегатни циклус")

    Изаберите или унесите следеће информације као део дефиниције ваше димензије:

    - **Ентитет**: Ако дефинишете ентитет Мера, он треба да садржи најмање један атрибут. Ако дефинишете атрибут Мера, он ће подразумевано садржавати само један атрибут. Овај избор се односи на избор ентитета који укључује тај атрибут.
    - **Поље**: Изаберите одређени атрибут који ће се укључити у вашу мерну јединицу или атрибут.
    - **Контејнер**: Изаберите да ли желите да обједините податке на дневној, месечној или годишњој основи. То је обавезан избор само ако сте изабрали атрибут типа Датум.
    - **Као**: Дефинише име вашег новог поља.
    - **Име за приказ**: Дефинише име за приказ вашег поља.

    > [!NOTE]
    > Ваша пословна мера ће бити сачувана као ентитет с једним бројем и приказаће се на страници **Почетак** уколико у меру не додате више димензија. Након додавања више димензија, мера се *неће* приказивати на страници **Почетак**.

13. Опционално, додајте функције агрегације. Свако здруживање које створите резултира новом вредношћу унутар ентитета или атрибута Мере. Подржане функције агрегације су: **Мин**, **Макс**, **Просек**, **Медијана**, **Збир**, **Број јединствених**, **Први** (узима први запис вредности димензије) и **Последњи** (узима последњи запис који је додан у димензију).

14. Изаберите **Сачувај** да бисте применили промене на меру.

## <a name="manage-your-measures"></a>Управљање мерама

Након што направите бар једну меру, видећете листу мера на страници **Мере**.

Пронаћи ћете информације о врсти мере, креатору, датуму и времену креирања, датуму и времену последње измене, статусу (да ли је мера активна, неактивна или неуспела) и последњем датуму и времену освежавања. Када са листе изаберете меру, можете видети преглед њеног резултата.

Да бисте истовремено освежили све мере, изаберите **Освежите све** без избора одређене мере.

> [!div class="mx-imgBorder"]
> ![Радње за управљање јединственим мерама](media/measure-actions.png "Радње за управљање јединственим мерама")

Алтернативно, изаберите меру са листе и извршите једну од следећих радњи:

- Изаберите назив мере да бисте видели њене детаље.
- **Уредите** конфигурацију мере.
- **Преименујте** меру.
- **Избришите** меру.
- Изаберите три тачке (...), а затим **Освежи** да бисте започели поступак освежавања мере.
- Изаберите три тачке (...), а затим **Преузми** да бисте преузели .CSV датотеку мере.

> [!TIP]
> Постоји [шест врста статуса](system.md#status-types) за задатке/процесе. Уз то, већина процеса [зависи од других процеса на нижем току](system.md#refresh-policies). Можете изабрати статус процеса да бисте видели детаље о току целог посла. Након избора опције **Види детаље** за један од задатака посла пронаћи ћете додатне информације: време обраде, датум последње обраде и све грешке и упозорења повезана са задатком.

## <a name="next-step"></a>Следећи корак

Можете да користите постојеће мере да бисте креирали свој први сегмент корисника на страници **Сегменти**. За више информација, погледајте чланак [Сегменти](segments.md).
