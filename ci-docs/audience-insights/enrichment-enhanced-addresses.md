---
title: Обогаћивање побољшавања адресе
description: Обогатите и нормализујте информације о адресама корисничких профила помоћу Microsoft модела.
ms.date: 04/21/2021
ms.reviewer: mhart
ms.service: customer-insights
ms.subservice: audience-insights
ms.topic: how-to
author: kishorem-ms
ms.author: kishorem
manager: shellyha
ms.openlocfilehash: e0ca731f944da9a7eaae7c2dc2d7568b6386089f
ms.sourcegitcommit: d84d664e67f263bfeb741154d309088c5101b9c3
ms.translationtype: HT
ms.contentlocale: sr-Cyrl-RS
ms.lasthandoff: 06/24/2021
ms.locfileid: "6305450"
---
# <a name="enrichment-of-customer-profiles-with-enhanced-addresses"></a>Обогаћивање корисничких профила са побољшаним адресама

Адресе у вашим подацима могу бити неструктуриране, непотпуне или нетачне. Користите Microsoft моделе за нормализацију и обогаћивање адреса у [формату Common Data Model](/common-data-model/schema/core/applicationcommon/address) ради веће тачности и увида.

## <a name="how-we-enhance-addresses"></a>Како побољшавамо адресе

Наш модел пролази кроз поступак у два корака за побољшање адресе. Прво рашчлањује адресу да би идентификовао њене компоненте и ставља их у структурирани формат. Затим користимо AI за исправљање, попуњавање и стандардизацију вредности у адреси.

### <a name="example"></a>Пример

Информације о адреси могу бити у нестандардном формату и садржати правописне грешке. Модел може решити ове проблеме и креирати доследне адресе у обједињеним корисничким профилима.

```Input
4567 w main stret californa missouri 54321 us
```

```Output
- Street1: 4567 W Main St
- City: California
- StateOrProvince: MO
- ZipOrPostalCode: 54321
- CountryOrRegion: United States of America

- Address: 4567 W Main St, California, MO, 54321, United States of America
```

### <a name="limitations"></a>Ограничења

Побољшане адресе функционишу само са вредностима које већ постоје у подацима унетих адреса. Модел не ради следеће: 

1. Не проверава да ли је адреса важећа.
2. Не проверава да ли је нека од вредности, попут поштанских бројева или назива улица, важећа.
3. Не мења вредности које не препознаје.

Модел за побољшање адреса користи технике засноване на машинском учењу. Иако примењујемо висок праг поузданости када модел мења улазну вредност, као и код било ког модела заснованог на машинском учењу, стопостотна тачност није загарантована.

## <a name="supported-countries-or-regions"></a>Подржане земље или региони

Тренутно подржавамо обогаћивање адреса у овим земљама или регионима: 

- Аустралија
- Канада
- Уједињено Краљевство
- Сједињене Државе

Адресе морају да садрже вредност земље/региона. Не обрађујемо адресе за земље или регионе који нису подржани и адресе за које није наведена земља или регион.

## <a name="configure-the-enrichment"></a>Конфигурисање обогаћивања

1. Идите на **Подаци** > **Обогаћивање**.

1. Изаберите **Обогати моје податке** на плочици **Побољшане адресе**.

   :::image type="content" source="media/enhanced-addresses-tile.png" alt-text="Снимак екрана плочице Побољшане адресе.":::

1. Изаберите **Скуп података клијента** и одаберите ентитет који садржи адресе које желите да обогатите. Можете изабрати ентитет *Клијент* да обогатите адресе у свим вашим корисничким профилима или изаберите ентитет сегмента за обогаћивање адреса само у корисничким профилима садржаним у том сегменту.

1. Изаберите начин обликовања адреса у скупу података. Одаберите **Адреса са једним атрибутом** ако адресе у вашим подацима користе једно поље. Одаберите **Адреса са више атрибута** ако адресе у вашим подацима користе више од једног поља података.

   > [!NOTE]
   > Земља/регион је обавезан податак за адресе и са једним и са више атрибута. Адресе које не садрже важеће или подржане вредности земље/региона неће бити обогаћене.

1.  Мапирајте поља адресе из вашег обједињеног ентитета клијента.

    :::image type="content" source="media/enhanced-address-mapping.png" alt-text="Побољшана страница за мапирање поља адресе.":::

1. Изаберите **Следеће** да бисте довршили мапирање поља.

1. Обезбедите назив за обогаћивање и излазни ентитет.

1. Изаберите **Сачувај обогаћивање** након прегледа ваших избора.

## <a name="enrichment-results"></a>Резултати обогаћивања

Да бисте започели процес обогаћивања, изаберите **Покрени** са командне траке. Такође можете пустити да систем аутоматски покреће обогаћивање као део [планираног освежавања](system.md#schedule-tab). Време обраде зависи од величине података ваших клијената.

Након завршетка процеса обогаћивања, податке о новообогаћеним корисничким профилима можете прегледати под опцијом **Моја обогаћивања**. Осим тога, пронаћи ћете време последњег ажурирања и број обогаћених профила.

Детаљном приказу сваког обогаћеног профила можете приступити ако изаберете **Прикажи обогаћене податке**.

## <a name="next-steps"></a>Следећи кораци

Надоградите на обогаћеним подацима о клијентима. Креирајте [сегменте](segments.md) и [мере](measures.md), па чак и [извоз података](export-destinations.md) да пружите персонализована искуства својим клијентима.

[!INCLUDE[footer-include](../includes/footer-banner.md)]
