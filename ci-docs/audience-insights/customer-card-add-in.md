---
title: Инсталирајте и конфигуришите Додатак за картицу клијента
description: Инсталирајте и конфигуришите додатак за картицу клијента за Dynamics 365 Customer Insights.
ms.date: 08/04/2020
ms.reviewer: philk
ms.service: customer-insights
ms.subservice: audience-insights
ms.topic: conceptual
author: m-hartmann
ms.author: mhart
manager: shellyha
ms.openlocfilehash: aab5deaf89b4b019f6688a1bca950ec2277ad5fb
ms.sourcegitcommit: 6a6df62fa12dcb9bd5f5a39cc3ee0e2b3988184b
ms.translationtype: HT
ms.contentlocale: sr-Cyrl-RS
ms.lasthandoff: 11/25/2020
ms.locfileid: "4644061"
---
# <a name="customer-card-add-in-preview"></a>Додатак за картицу клијента (преглед)

[!INCLUDE [cc-data-platform-banner](../includes/cc-data-platform-banner.md)]

Стекните преглед својих клијената од 360 степени директно у Dynamics 365 апликацијама. Прикажите демографске податке, увиде и временске рокове активности помоћу додатка картице клијента.

## <a name="prerequisites"></a>Предуслови

- Апликација Dynamics 365 (као што је чвориште продаје или чвориште корисничке службе), верзије 9.0 и новије са омогућеним обједињеним интерфејсом.
- Профили клијената [унети из апликације Dynamics 365 помоћу услуге Common Data Service](connect-power-query.md).
- Корисници Додатка за картицу клијента морају бити [додати као корисници](permissions.md) у увидима о корисницима.
- [Конфигурисане могућности претраживања и филтрирања](search-filter-index.md).
- Демографска контрола: Демографска поља, као што су старост или пол, доступна су у обједињеном профилу клијената.
- Контрола обогаћивања: Захтева да се активна [обогаћивања](enrichment-hub.md) примене се на профиле клијената.
- Контрола обавештавања: Захтева податке генерисане помоћу Azure машинског учења ([предвиђања](predictions.md) или [прилагођени модели](custom-models.md))
- Контрола мере: Захтева [конфигурисане мере](measures.md).
- Контрола временске линије: Захтева[ конфигурисане активности](activities.md).

## <a name="install-the-customer-card-add-in"></a>Инсталирајте и користите додатак за картицу клијента

Програмски додатак за картицу клијента је решење за Customer Engagement апликације у систему Dynamics 365. Да бисте инсталирали решење, идите на AppSource и потражите **Dynamics картицу клијента**. Изаберите [додатак за картицу клијента у услузи AppSource](https://appsource.microsoft.com/product/dynamics-365/mscrm.dynamics_365_customer_insights_customer_card_addin?tab=Overview) и изаберите **Преузми одмах**.

Можда ћете морати да се пријавите помоћу акредитива администратора за апликацију Dynamics 365 да бисте инсталирали решење.

Можда ће бити потребно неко време да се решење инсталира у ваше окружење.

## <a name="configure-the-customer-card-add-in"></a>Конфигурисање додатка клијентске картице

1. Као администратор, идите у одељак **Подешавања** у систему Dynamics 365 и изаберите **Решења**.

1. Изаберите везу **Име за приказ** за решење **Dynamics 365 Customer Insights додатак клијентске картице (преглед)**.

   > [!div class="mx-imgBorder"]
   > ![Изаберите име за приказ](media/select-display-name.png "Изаберите име за приказ")

1. Изаберите **Пријављивање** и унесите акредитиве за налог администратора који користите за конфигурисање услуге Customer Insights.

   > [!NOTE]
   > Проверите да ли блокатор искачућих прозора прегледача не блокира прозор за потврду идентитета када изаберете дугме **Пријављивање**.

1. Изаберите окружење из којег желите да преузмете податке.

1. Дефинишите које се мапирање поља снима у апликацији Dynamics 365.
   - Да бисте мапирали контакт, одаберите поље у ентитету клијента које се подудара са ID-ом вашег ентитета контакта.
   - Да бисте мапирали пословни контакт, одаберите поље у ентитету клијента које се подудара са ID-ом вашег ентитета пословног контакта.

   > [!div class="mx-imgBorder"]
   > ![Поље ID контакта](media/contact-id-field.png "Поље ID контакта")

1. Изаберите **Сачувај конфигурацију** да бисте сачували подешавања.

1. Затим треба да доделите безбедносне улоге у систему Dynamics 365 како би корисници могли да прилагођавају и виде корисничку картицу. У систему Dynamics 365, идите на **Подешавања** > **Безбедност** > **Корисници**. Изаберите кориснике да бисте изменили корисничке улоге и изаберите **Управљај улогама**.

1. Доделите улогу **Стручњак за прилагођавање Customer Insights картица** корисницима који ће з целу организацију прилагођавати садржај приказан на картици.

## <a name="add-customer-card-controls-to-forms"></a>Додајте контроле картице клијента у обрасце
  
1. Да бисте додали контроле картице клијента у образац за контакт, идите на **Подешавања** > **Прилагођавања** у Dynamics 365.

1. Изаберите **Прилагоди систем**.

1. Дођите до ентитета **Контакт**, проширите га, а затим изаберите **Обрасци**.

1. Изаберите образац контакта на који желите да додате контроле картице клијента.

    > [!div class="mx-imgBorder"]
    > ![Избор обрасца Контакта](media/contact-active-forms.png "Избор обрасца Контакта")

1. Да бисте додали контролу, у уређивачу образаца превуците било које поље из **Истраживача поља** тамо где желите да се контрола приказује.

1. Изаберите поље на обрасцу које сте управо додали, а затим изаберите **Промени својства**.

1. Идите до картице **Контроле** и изаберите **Додај контролу**. Изаберите неку од доступних прилагођених контрола и изаберите **Додај**.

1. У дијалогу **Својства поља**, обришите поље за потврду **Прикажите ознаку на обрасцу**.

1. Изаберите опцију **Веб** за контролу. За контролу обогаћивања изаберите тип обогаћивања који желите да прикажете конфигурисањем поља **Тип обогаћивања**. Морате додати посебну контролу обогаћивања за сваки тип обогаћивања.

1. Изаберите **Сачувај** и **Објави** да бисте објавили ажурирани образац за контакт.

1. Идите на објављени образац контакта. Видећете новододату контролу. Можда ћете морати да се пријавите приликом првог коришћења.

1. Да бисте прилагодили шта желите да прикажете на прилагођеној контроли, изаберите дугме за уређивање у горњем десном углу.
