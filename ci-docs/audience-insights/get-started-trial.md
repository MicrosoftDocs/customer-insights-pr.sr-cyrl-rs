---
title: Креирање и конфигурисање пробне верзије решења Customer Insights
description: Кораци за добијање пробне претплате за Dynamics 365 Customer Insights и његово конфигурисање.
ms.date: 07/22/2021
ms.reviewer: mhart
ms.service: customer-insights
ms.subservice: audience-insights
ms.topic: how-to
author: MichelleDevaney
ms.author: midevane
manager: shellyha
ms.custom: intro-internal
ms.openlocfilehash: 3a235e924395a606b9332de3d205289288a597a9
ms.sourcegitcommit: f1e3cc51ea4cf68210eaf0210ad6e14b15ac4fe8
ms.translationtype: HT
ms.contentlocale: sr-Cyrl-RS
ms.lasthandoff: 09/27/2021
ms.locfileid: "7558842"
---
# <a name="set-up-a-trial-environment"></a>Подешавање пробног окружења 

Пробна верзија решења Dynamics 365 Customer Insights вам омогућава да прегледате кључне могућности и сазнате више о различитим функцијама. Пробна претплата се брише након истека. Појединачни корисници креирају пробна окружења, па они постају администратори свог пробног окружења. Они могу позвати више корисника у своје пробно окружење и конфигурисати различите функције.

## <a name="create-a-trial-environment"></a>Направите пробно окружење

Можете да се упишете за пробну верзију на [страници за уписивање за пробну верзију](https://dynamics.microsoft.com/get-started/free-trial/?appname=customerinsights). 

1. Изаберите опцију **Упишите се за бесплатну пробну верзију** и изаберите **Упишите се сада**.

1. Наведите своју пословну или школску адресу е-поште, реците нам нешто више о себи и изаберите **Започните**.

   :::image type="content" source="media/trial-signup-dialog.png" alt-text="Дијалог за регистрацију за пробну инстанцу":::

1. Прегледајте услове и одредбе и изаберите **Настави** како бисте потврдили.

1. Обезбедите **Име** за ново окружење. 

1. За **Тип** окружења подесите **Пробна верзија**.

1. У пољу **Изаберите неку демо делатност**, можете опционо изабрати скуп података специфичних за делатност. Можете такође [да промените у демо делатност](#use-industry-specific-demo-data-sets-in-audience-insights) касније и започнете са подразумеваним скупом података.

1. Одаберите **Регион** за своје окружење.

1. Опционо, ако сте администратор Dynamics 365 организације: изаберите **Напредна подешавања** и наведите URL ваше организације за коришћење функција предвиђања као што је предвиђање губитка клијената. 

1. Изаберите **Креирај**. 

Потребно је неколико тренутака за довршетак конфигурисања окружења. По завршетку, бићете преусмерени на демонстрационо окружење или демо делатност коју сте изабрали у претходном кораку. Сада можете да истражите апликацију са демонстрационим подацима који су само за читање. Да бисте додали своје податке у окружење, погледајте [Креирање демонстрационих података специфичних за сценарио у свом окружењу](#create-scenario-specific-demo-data-in-your-own-environment).

:::image type="content" source="media/trial-environment.png" alt-text="Снимак екрана новокреираног пробног окружења.":::

## <a name="use-industry-specific-demo-data-sets-in-audience-insights"></a>Користите скупове демонстрационих података специфичних за делатност у увидима о циљној групи

Повезивање стварних извора података један је од пресудних корака у коришћењу моћи решења Customer Insights. Да бисте испробали функције без мешања у властите податке, опционо можете користити демонстрационе податке специфичне за делатност. Доступно је неколико демонстрационих скупова података за следеће делатности: 

-   Аутомобилска
-   Банкарство
-   Роба широке потрошње
-   Влада
-   Здравство
-   Угоститељство
-   Осигурање
-   Производња
-   Професионалне услуге
-   Малопродаја

### <a name="see-industry-specific-demo-data-in-trials"></a>Погледајте демонстрационе податке специфичне за одређену делатност

За верзију решења Customer Insights која је само за читање, прилагођену одређеној делатности или сценарију, започните рад у демонстрационом окружењу. 
 
1.  У увидима у циљну групу, одаберите **Демонстрационо** окружење у бирачу окружења.

2.  На опцији **Почетак**, одаберите опцију са падајућег менија Изаберите демонстрациону делатност.

:::image type="content" source="media/trial-select-industry-demo.png" alt-text="Одаберите делатност за пробно окружење.":::

### <a name="create-scenario-specific-demo-data-in-your-own-environment"></a>Креирајте демонстрационе податке специфичне за сценарио у свом окружењу

Као администратор, изаберите бирач окружења у заглављу апликације да бисте креирали ново окружење. У новом окружењу можете конфигурисати сопствене изворе података и конфигурисати апликацију према својим захтевима. 

1.  У увидима о корисницима идите на **Подаци** > **Извори података**.

2.  Да бисте увезли сопствене изворе података, идите на [водич за унос података](data-sources.md).     
   Ако више волите да радите са примерима података који вам омогућавају да испробате унос података, можете уносити демонстрационе податке за делатност у своје окружење. Одаберите опцију **Увези из система Datahub** и пратите доленаведене кораке.

3.  Изаберите картицу делатности која одговара вашем сценарију. 

4.  Прегледајте и опционо ажурирајте предложени назив извора података. 

5.  Изаберите **Даље** да бисте унели пробне податке. 

Сада можете да користите унете податке за прилагођавање решења Customer Insights у ваш сценарио. Да бисте видели окружење специфично за унете демонстрационе податке, одаберите опцију **Демонстрација за <Industry>** у бирачу окружења.

## <a name="limitations-in-trials"></a>Ограничења у пробним верзијама

- Пробне верзије су подразумевано активне 30 дана. Међутим, можете их продужити након 23. дана када се пријавите у пробну верзију.
- Не можете користити сопствени Azure Data Lake Storage налог да бисте складиштили излазне податке током пробног периода. Међутим, можете уносити податке из Data Lake Storage налога.
- Можете да ускладиштите податке до 3 GB у Dataverse окружење које се аутоматски обезбеђује када покренете пробну верзију решења Customer Insights.

## <a name="copy-data-from-a-trial-to-a-paid-subscription"></a>Копирање података из пробне верзије у плаћену претплату

Уопштено, препоручујемо да почнете изнова са сопственим подацима приликом надоградње на плаћену верзију решења Customer Insights. 

Опционо, можете копирати своје податке из пробног окружења ако купите Customer Insights. Морате бити администратор пробне верзије решења Customer Insights и глобални администратор вашег Microsoft 365 закупца или Dynamics 365 администратор у вашој организацији да бисте мигрирали подешавања из пробног окружења у плаћено окружење. 

Након што се први пут пријавите на своју плаћену инстанцу решења Customer Insights од вас ће бити затражено да креирате ново окружење. У овом процесу можете изабрати да копирате конфигурацију из постојећег окружења и да мигрирате већину подешавања. Ако имате горенаведене дозволе, пробно окружење ће се приказати на овој листи. Још информација потражите у чланку [Копирање конфигурације окружења](manage-environments.md#copy-the-environment-configuration).

## <a name="next-steps"></a>Следећи кораци

Прегледајте следеће чланке који ће вам помоћи да започнете са конфигурисањем решења Customer Insights. 

- [Додајте још корисника и доделите дозволе](permissions.md).
- [Унесите своје изворе података](data-sources.md) и провуците их кроз [процес обједињавања података](data-unification.md) како бисте добили [обједињене профиле клијената](customer-profiles.md).
- [Обогатите обједињене профиле клијената](enrichment-hub.md) или [покрените моделе предвиђања](predictions-overview.md).
- Креирајте [сегменте](segments.md) да бисте груписали клијенте и [мере](measures.md) прегледајте KPI показатеље.
- Подесите [везе](connections.md) и [извозе](export-destinations.md) за обраду подскупова података у другим апликацијама.
